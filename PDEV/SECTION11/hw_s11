Programlama Ödevi - Gömülü Fonksiyonlar
Problem 1
Elinizde bir dikdörtgenin kenarlarını ifade eden sayı çiftlerinin bulunduğu bir liste olsun.

         [(3,4),(10,3),(5,6),(1,9)]

Şimdi kenar uzunluklarına göre dikdörtgenin alanını hesaplayan bir fonksiyon yazın ve bu listenin her bir elemanına bu fonksiyonu uygulayarak ekrana şöyle bir liste yazdırın.

         [12, 30, 30, 9]

Not : map() fonksiyonunu kullanmaya çalışın.

Problem 2
Elinizden her bir elemanı 3'lü bir demet olan bir liste olsun.

     [(3,4,5),(6,8,10),(3,10,7)]

Şimdi kenar uzunluklarına göre bu kenarların bir üçgen olup olmadığını dönen bir fonksiyon yazın ve sadece üçgen belirten kenarları bulunduran listeyi ekrana yazdırın.

     [(3, 4, 5), (6, 8, 10)]

Not: filter() fonksiyonunu kullanmaya çalışın.

Problem 3
Elinizde şöyle bir liste bulunsun.

    [1,2,3,4,5,6,7,8,9,10]

Bu listenin içindeki çift sayıların toplamını ekrana yazdıran bir fonksiyon yazın.

Not: İlk önce filter() fonksiyonu ile çift sayıları ayıklayın. Daha sonra reduce() fonksiyonunu kullanın.

Problem 4
Elinizde isimlerin ve soyisimlerin bulunduğu iki tane liste olsun.

        isimler -----> ["Kerim","Tarık","Ezgi","Kemal","İlkay","Şükran","Merve"]

        soyisimler -----> ["Yılmaz","Öztürk","Dağdeviren","Atatürk","Dikmen","Kaya","Polat"]

Bu isimleri ve soyisimleri sırasıyla eşleştirin ve ekrana alt alta isimleri ve soyisimleri yazdırın.

Not: zip() fonksiyonunu kullanmaya çalışın.